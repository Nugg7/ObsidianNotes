- Come detto in precedenza, differenziamo le interfacce Java appena viste dal concetto di interfaccia di classe: essa indica un contratto tra chi implementa una classe e chi la utilizza che specifica un insieme di proprietà pubbliche che saranno disponibili su qualsiasi oggetto che la istanzia, nonché istruzioni per utilizzarle.
- Se per le variabili è sufficiente una descrizione del contenuto di esse, una modalità standard ed efficiente per descrivere le finalità di un metodo consiste nell'utilizzare dei commenti specifici noti come:
	- Pre-condizioni: descrivono le condizioni che devono sussistere prima che il metodo sia invocato. Se tale invocazione avvenisse senza che la precondizione fosse soddisfatta, il metodo potrebbe restituire un risultato inatteso.
	- Post-condizioni: descrivono tutti gli effetti prodotti dall'invocazione del metodo. Indica, perciò, cosa sarà vero al termine dell'esecuzione del metodo, sempre e solo nel caso in cui la precondizione fosse verificata.
- Nel caso in cui il nome del metodo sia considerato auto-esplicativo, come per i getter e i setter, tali indicazioni possono anche essere evitate.
### JavaDocs

- Uno strumento utilissimo per creare interfacce di classe in modo rapido ed efficace è la Javadoc: essa permette di generare in modo automatico la documentazione per le interfacce delle classi. La documentazione generata indica agli altri programmatori tutto ciò che hanno bisogno di conoscere per poter usare tale classe.
- La documentazione `JavDoc` viene prodotta in formato HTML, a partire dai commenti relativi che si ricorda vengono indicati tra /** ... \*/. Si possono inserire all'interno anche tag HTML per la formattazione. Il comando per produrla è 
	- $$javadoc\space nomeFile.java$$
	- $$javadoc\space nomePackage$$
- A livello semantico e di collegamento tra le informazioni, i commenti possono essere migliorati attraverso dei tag. Verranno riportati di seguito solo i principali.
### Tags

- @author: permette di indicare l'autore della classe.
- @version: permette di indicare la versione della classe/metodo che si sta commentando.
- @param: permette di indicare informazioni riguardanti i parametri richiesti da un metodo.
- @see: permette di indicare riferimenti ad altri elementi della documentazione.
- @return: permette di indicare informazioni riguardanti il tipo di ritorno di un metodo.
- @throws: permette di indicare informazioni riguardanti specifiche eccezioni (di cui si parlerà in seguito) sollevate dal metodo.
### Best practice

- Per commentare una classe, occorre mettere il commento immediatamente prima della dichiarazione della classe, descrivendo brevemente lo scopo della classe in 2-3 frasi. I principali tag sono @author, @version e @see.
- Per commentare un metodo, occorre mettere il commento immediatamente prima della dichiarazione del metodo, descrivere brevemente lo scopo del metodo in una breve frase o 2-3 frasi, le precondizioni e le post-condizioni. I principali tag sono @param, @return, @throws e @see.
- Per commentare variabili di istanza e statiche, occorre mettere il commento immediatamente prima della dichiarazione della variabile, descrivendo brevemente il contenuto e lo scopo della variabile. Non sono necessari tag, al limite @see.
- Nel caso di interfacce, è sufficiente indicare i commenti solo in essa e non nelle classi che la implementano.