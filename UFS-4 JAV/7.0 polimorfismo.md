### Polimorfismo 

- La parola polimorfismo significa "molte forme". Nel mondo reale, questo è associato al fatto che uno stesso oggetto assuma più forme e relativi comportamenti a seconda del contesto in cui si trova. Per esempio, una persona si comporterà da lavoratore in ufficio, da sportivo sul campo da calcio, da genitore con i figli, e simili.
- In Java, il polimorfismo è uno dei comportamenti più importanti nella OOP e consente di eseguire una stessa azione in modi diversi: nel concreto, questo corrisponde al poter definire metodi con corpi differenti ma medesimo nome o intestazione.

- Per comprendere a pieno le implicazioni del polimorfismo, occorre considerare il tipo di una variabile di tipo oggetto. Per la precisione, un oggetto ha due tipi:
	-  Tipo statico: corrisponde al tipo specificato per la dichiarazione della variabile che contiene l'indirizzo di memoria che referenzierà l'oggetto.
	-  Tipo dinamico: corrisponde al tipo specificato per l'allocazione di memoria dell'oggetto. Il metodo `getClass()` e la keyword `instanceof` operano sul tipo dinamico.
- Finora sono stati visti oggetti in cui questi due tipi corrispondevano, ma non è sempre così: il tipo dinamico di un oggetto può essere sia il medesimo tipo dello statico, sia del tipo corrispondente a una delle sue sottoclassi.

![[Screenshot 2024-01-29 104838.png]]

**Concetto di binding :** 

Introduciamo anche il concetto di binding, ovvero il processo tramite il quale l’invocazione di un metodo viene associata a una specifica definizione di tale metodo tra quelle a disposizione.

### Tipi di polimorfismo 

- **Polimorfismo statico**: avviene in fase di compilazione e consiste principalmente nell'overload dei metodi. Infatti, il compilatore determina in fase di compilazione il metodo appropriato da chiamare in base al numero, all'ordine e ai tipi di argomenti forniti. Il binding è anch'esso statico, dunque avviene in fase di compilazione, e si basa sul tipo statico dell'oggetto.
- **Polimorfismo dinamico**: avviene in fase di esecuzione e consiste principalmente nell'override dei metodi. Infatti, la chiamata alla funzione viene risolta dalla JVM solo in fase di esecuzione a seconda del tipo dinamico effettivo dell'oggetto chiamante. Il binding è anch'esso dinamico, quindi avviene in fase di esecuzione, e si basa sul tipo dinamico dell'oggetto.

**Static Final e Private triggerano il binding statico :**

Java utilizza principalmente il binding dinamico. Oltre alla risoluzione dell'overload, Java utilizza in ogni caso il binding statico per metodi private, final e static. Se nei primi due casi il binding dinamico non avrebbe alcuna utilità, nel caso dei metodi statici occorre considerare che, se il metodo statico venisse chiamato tramite un oggetto e non una classe, verrebbe invocata la definizione presente nella classe definita dal tipo statico.

![[Screenshot 2024-01-29 120115.png]]

